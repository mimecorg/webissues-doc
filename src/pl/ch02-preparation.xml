<chapter id="webissues.prep">
  <title>Przygotowanie systemu</title>

  <para>Aby korzystać z systemu WebIssues, niezbędne jest skonfigurowanie serwera, który jest jego centralną  i najważniejszą częścią. Niniejszy rozdział opisuje on krok po kroku proces instalowania serwera WebIssues i przygotowania go do pracy. Jeśli korzystasz z już istniejącego serwera, możesz pominąć ten rozdział.</para>

  <sect1 id="webissues.prep.requirements">
    <title>Wymagania</title>

    <para>Możesz zainstalować oprogramowanie serwera WebIssues na komputerze z systemem Unix/Linux, OS X lub Windows. Przed przystąpieniem do instalacji potrzebujesz następujących komponentów:</para>

    <itemizedlist>
      <listitem>
        <para>Serwer HTTP</para>
      </listitem>
      <listitem>
        <para>Serwer bazy danych</para>
      </listitem>
      <listitem>
        <para>PHP</para>
      </listitem>
    </itemizedlist>

    <para>Możesz użyć serwera Apache, który działa na niemal wszystkich systemach operacyjnych (zalecana jest wersja 2.0 lub nowsza). Możesz również użyć serwera Microsoft IIS, który jest częścią systemu Windows (zalecana jest wersja 7.0 lub nowsza).</para>

    <para>Niezbędny jest jeden z następujących serwerów baz danych:</para>

    <itemizedlist>
      <listitem>
        <para>MySQL (w wersji 5.0.15 lub nowszej)</para>
      </listitem>
      <listitem>
        <para>PostgreSQL (w wersji 8.0 lub nowszej)</para>
      </listitem>
      <listitem>
        <para>Microsoft SQL Server (w wersji 2005 lub nowszej)</para>
      </listitem>
    </itemizedlist>

    <para>Aby zainstalować system, musisz utworzyć bazę danych na jednym z powyższych serwerów oraz konto użytkownika posiadające uprawnienia wystarczającymi do tworzenia tabel i indeksów w tej bazie danych.</para>

    <para>W przypadku bazy MySQL wymagana jest obsługa silnika InnoDB. Baza danych PostgreSQL powinna być utworzona z kodowaniem znaków w standardzie Unicode. Pamiętaj także, że bazy SQL Server możesz użyć tylko, jeśli serwer WebIssues jest zainstalowany na komputerze z systemem Windows.</para>

    <para>Serwer WebIssues wymaga również PHP w wersji 5.2.1 lub nowszej, zintegrowanego z serwerem HTTP. W przypadku serwera IIS, dla uzyskanie najlepszej wydajności zalecane jest użycie modułu <literal>fastcgi</literal> oraz rozszerzenia <literal>wincache</literal>. PHP musi mieć zainstalowane rozszerzenie <literal>mbstring</literal>, a jeśli korzystasz z bazy danych MySQL lub PostrgreSQL, również odpowiednio rozszerzenie <literal>mysqli</literal> lub <literal>pgsql</literal>.</para>

    <para>Jeśli instalujesz serwer WebIssues korzystając z zewnętrznej usługi hostingowej, upewnij się, że spełnia ona wszystkie powyższe wymagania. Aby utworzyć bazę danych i skonfigurować serwer HTTP, skorzystaj z narzędzi dostarczonych przez dostawcę usług hostingowych i zapoznaj się z dostępną dokumentacją.</para>

    <warning>
      <title>Uwaga</title>
      <para>Niektóre usługi hostingowe mogą mieć specyficzną konfigurację lub inne ograniczenia utrudniające lub nawet uniemożliwiające poprawne zainstalowanie serwera WebIssues. Mogą one na przykład ograniczać ilość dostępnej pamięci, rozmiar bazy danych, albo wielkość przesyłanych do serwera plików.</para>
    </warning>

    <para>Przed zainstalowaniem serwera WebIssues na własnym komputerze (dla celów prywatnych lub testowych) lub komputerze należącym do twojej firmy bądź organizacji, zainstaluj i skonfiguruj niezbędne komponenty, a następnie utwórz bazę danych, korzystając z odpowiednich narzędzi administracyjnych. Zapoznaj się z dokumentacją tych narzędzi, aby uzyskać więcej informacji na ich temat. Więcej informacji temat tworzenia bazy danych i konfigurowania serwera HTTP znajdziesz na stronie <ulink url="http://wiki.mimec.org/wiki/WebIssues/Installation"/>.</para>

  </sect1>

  <sect1 id="webissues.prep.installation">
    <title>Instalacja</title>

    <para>Po upewnieniu się, że wymagane komponenty są zainstalowane i skonfigurowane, oraz utworzeniu bazy danych, możesz przystąpić do właściwej instalacji serwera WebIssues.</para>

    <sect2 id="webissues.prep.installation.files">
      <title>Kopiowanie plików</title>

      <para>Ściągnij i rozpakuj pakiet serwera WebIssues &mdash; zawiera on katalog o nazwie <literal>webissues-x.y</literal> (gdzie <literal>x.y</literal> to wersja pakietu). Następnie przenieś wszystkie pliki i podkatalogi z tego katalogu do katalogu głównego serwera HTTP. Jeśli korzystasz z zewnętrznego hostingu, na ogół do kopiowania plików na serwer używa się protokołu FTP, a więc będziesz potrzebował do tego celu klienta FTP.</para>

      <note>
        <title>Notatka</title>
        <para>Istnieje możliwość zainstalowania serwera WebIssues wraz z innymi stronami i aplikacjami webowymi działającymi na tym samym komputerze. Możesz zainstalować serwer w podkatalogu umieszczonym w katalogu głównym serwera HTTP, a także na wirtualnym hoście lub w wirtualnym katalogu. Zapoznaj się z dokumentacją twojego serwera HTTP lub usługi hostingowej, aby uzyskać więcej informacji na ten temat.</para>
        <para>Możesz także utworzyć wiele odrębnych instancji serwera WebIssues w ramach jednej instalacji. Poszczególne instancje mogą być dostępne poprzez różne nazwy domen lub subdomen, albo w różnych wirtualnych podkatalogach. Więcej informacji na ten temat znajdziesz na stronie <ulink url="http://wiki.mimec.org/wiki/WebIssues/Configuration"/>.</para>
      </note>

      <para>Następnie nadaj prawo zapisu do podkatalogu <filename>data/sites</filename> wszystkim użytkownikom lub użytkownikowi, w kontekście którego działa usługa HTTP. Skorzystaj w tym celu z menedżera plików lub klienta FTP, albo uruchom polecenie <literal>chmod</literal> z linii poleceń. W katalogu tym, podczas instalacji, zostanie utworzony plik konfiguracyjny. Będą w nim również przechowywane dołączone do spraw załączniki.</para>

      <warning>
        <title>Uwaga</title>
        <para>Upewnij się, że katalogi <filename>data</filename> oraz <filename>common/data</filename> są zabezpieczone przed niepowołanym dostępem przez przeglądarkę internetową. W przeciwnym wypadku nieuprawnione do tego osoby będą mogły np. pobierać przechowywane w systemie załączniki. Jeśli korzystasz z serwera Apache, możesz w tym celu wykorzystać załączone w pakiecie pliki <filename>.htaccess</filename>. Więcej informacji na ten temat znajdziesz na stronie <ulink url="http://wiki.mimec.org/wiki/WebIssues/Installation"/>.</para>
        <para>Po zakończeniu instalacji, upewnij się również, że plik konfiguracyjny systemu WebIssues jest chroniony przed niepowołanym dostępem, ponieważ zawiera on między innymi login i hasło do bazy danych. Jest to szczególnie istotne w przypadku korzystania z publicznych usług hostingowych.</para>
        <para>Dla zapewnienia największego bezpieczeństwa, zaleca się, aby pliki konfiguracyjne i załączniki nie były przechowywane w katalogu <filename>data</filename>, ale w innej lokalizacji położonej poza katalogiem głównym serwera HTTP. Więcej informacji na temat zmiany lokalizacji katalogu zawierającego te pliki znajdziesz na stronie <ulink url="http://wiki.mimec.org/wiki/WebIssues/Configuration"/>.</para>
      </warning>

    </sect2>

    <sect2 id="webissues.prep.installation.setup">
      <title>Konfiguracja systemu</title>

      <para>Teraz możesz już otworzyć stronę główną systemu WebIssues. Uruchom swoją ulubioną przeglądarkę internetową i wpisz adres URL serwera, na przykład <literal>http://www.example.com</literal>. Powinieneś zobaczyć następujący komunikat:</para>

      <figure>
        <title>Komunikat powitalny</title>
        <mediaobject>
          <imageobject><imagedata fileref="images/ch02-fig01.png" format="PNG"/></imageobject>
        </mediaobject>
      </figure>

      <para>Nie przejmuj się, że komunikat jest po angielsku. Jeśli postąpisz zgodnie z instrukcją i klikniesz odnośnik, zostaniesz zapytany o język, który będzie używany w czasie instalacji. Będzie to również domyślny język, w jakim system WebIssues będzie wyświetlał wszystkie komunikaty.</para>

      <para>W następnym kroku instalacji wyświetlone zostaną podstawowe informacje na temat twojego serwera: jego nazwa (zwykle będzie to <literal>default</literal>, chyba że tworzysz wiele instancji serwera w ramach jednej instalacji), bazowy adres URL serwera oraz ścieżka katalogu, w którym zostanie utworzony plik konfiguracyjny. Zostanie również wyświetlona wersja PHP, serwera HTTP i systemu operacyjnego oraz nazwa komputera, na którym instalujesz system WebIssues. Po zweryfikowaniu tych informacji, przejdź do następnego kroku.</para>

      <figure>
        <title>Konfiguracja połączenia z bazą danych</title>
        <mediaobject>
          <imageobject><imagedata fileref="images/ch02-fig02.png" format="PNG"/></imageobject>
        </mediaobject>
      </figure>

      <para>Zostaniesz poproszony o wprowadzenie informacji niezbędnych do połączenia z wcześniej utworzoną bazą danych. Musisz przede wszystkim określić jej rodzaj. W zależności od konfiguracji PHP, będziesz miał do dyspozycji bazę MySQL, PostgreSQL lub SQL Server. Jeśli któraś z tych opcji jest niedostępna, oznacza to, że niezbędne rozszerzenie PHP nie zostało zainstalowane lub jest wyłączone.</para>

      <para>Następnie podaj nazwę hosta serwera bazy danych, jeśli znajduje się on na innym komputerze niż serwer HTTP, nazwę bazy danych oraz login i hasło użytkownika posiadającego prawo tworzenia tabel w tej bazie danych. W przypadku bazy SQL Server możesz pozostawić login i hasło puste, aby użyć zintegrowanej autentykacji Windows.</para>

      <note>
        <title>Notatka</title>
        <para>W trakcie instalacji możesz również określić prefiks, który zostanie dodany przed nazwami wszystkich tabel i innych obiektów w bazie danych. Jeśli na przykład wybierzesz prefiks <literal>wi_</literal>, zostaną utworzone tabele o nazwach <literal>wi_server</literal>, <literal>wi_users</literal>, itd.</para>
        <para>Wybierając unikalny prefiks, możesz zainstalować wiele różnych aplikacji korzystających z jednej bazy danych. Możesz również utworzyć kilka oddzielnych instancji serwera WebIssues w ramach jednej bazy danych.</para>
      </note>

      <para>Podaj niezbędne informacje i przejdź do następnego kroku. System WebIssues spróbuje połączyć się z serwerem bazy danych, a w przypadku błędu wyświetli odpowiedni komunikat. Jeśli połączenie się powiedzie, a baza danych nie zawiera jeszcze tabel niezbędnych do działania systemu, zostanie wyświetlona następująca strona:</para>

      <figure>
        <title>Parametry nowego serwera</title>
        <mediaobject>
          <imageobject><imagedata fileref="images/ch02-fig03.png" format="PNG"/></imageobject>
        </mediaobject>
      </figure>

      <para>Podaj nazwę serwera, która będzie widoczna dla wszystkich użytkowników w lewym górnym rogu strony. Wprowadź również hasło dla konta administratora, którego będziesz mógł później użyć, aby zalogować się do serwera i zmieniać jego ustawienia.</para>

      <para>Domyślnie instalator utworzy kilka predefiniowanych typów spraw i widoków. Najlepiej pozostaw to ustawienie, aby szybko rozpocząć pracę z systemem. Będziesz miał później możliwość swobodnego dostosowania, a nawet usunięcia tych wbudowanych typów. Jeśli jednak chcesz samodzielnie utworzyć wszystkie typy spraw od podstaw, wybierz opcję <guilabel>Nie instaluj żadnych typów spraw</guilabel>.</para>

      <note>
        <title>Notatka</title>
        <para>Istnieje możliwość zaimportowania danych z serwera WebIssues w wersji 0.8.5 do nowej wersji systemu. Nowy serwer musi być zainstalowany w tej samej bazie danych, co jego poprzednia wersja. Musisz więc użyć innego prefiksu dla nazw nowych tabel niż ten, który był użyty w wersji 0.8.5. Wybierz opcję <guilabel>Importuj dane z serwera WebIssues 0.8.5</guilabel> i opcjonalnie wprowadź prefiks dla tabel źródłowych.</para>
        <para>Podczas instalacji nowego serwera wszystkie dane zostaną skopiowane, ale tabele źródłowe nie zostaną zmodyfikowane ani usunięte. Jeśli zatem proces importu się nie powiedzie, możesz poprawić ewentualne błędy i ponowić instalację nowej wersji.</para>
        <para>Jeśli w wersji 0.8.5 systemu używałeś starszej wersji bazy danych, niż jest obecnie wymagana, przed rozpoczęciem instalacji musisz najpierw zaktualizować bazę danych do nowszej wersji. Po zaktualizowaniu bazy MySQL z wersji starszej niż 4.1, musisz także skonwertować kolumny typu tekstowego na binarne, a następnie na tekstowe z kodowaniem <literal>utf8</literal>, aby zachować poprawne kodowanie tekstu. Przeczytaj <ulink url="http://dev.mysql.com/doc/refman/4.1/en/charset-conversion.html"/> aby uzyskać informacje na temat konwersji kolumn.</para>
      </note>

      <para>Przejdź do kolejnej strony, która zawiera krótkie podsumowanie czynności, które zostaną wykonane. Kliknij przycisk <guibutton>Instaluj</guibutton>, aby rozpocząć instalację. Może to potrwać kilka sekund, a w przypadku importu istniejących danych nieco dłużej. Jeśli instalacja zakończy się sukcesem, zostanie wyświetlony odpowiedni komunikat.</para>

      <para>Jeśli tworzysz nowy plik konfiguracyjny dla wcześniej utworzonego serwera, podaj parametry połączenia do bazy danych zawierającej dane tej instancji. Strona służąca do wprowadzania parametrów nowego serwera zostanie w takim wypadku pominięta, a baza danych nie zostanie w żaden sposób zmodyfikowana. Zamiast tego wyświetlona zostanie nazwa i inne informacje na temat istniejącego serwera, a proces instalacji utworzy jedynie nowy plik konfiguracyjny.</para>

      <tip>
        <title>Wskazówka</title>
        <para>Aby w przyszłości utworzyć nowy plik konfiguracyjny, na przykład po przeniesieniu bazy danych na inny serwer, musisz najpierw skasować istniejący plik konfiguracyjny. Jest to zabezpieczenie chroniące system przed niepowołanym dostępem do procedury instalacyjnej.</para>
      </tip>

    </sect2>

  </sect1>

  <sect1 id="webissues.prep.setup">
    <title>Konfiguracja początkowa</title>

    <para>Po zainstalowaniu nowego serwera WebIssues, zawiera on początkową konfigurację i ustawienia, ale zanim będzie można z niego korzystać, musisz wykonać jeszcze kilka kroków. Po pierwsze, musisz utworzyć konta użytkowników, którzy będą używać systemu. Po drugie, musisz utworzyć projekty i foldery, w których będą przechowywane sprawy.</para>

    <sect2 id="webissues.prep.setup.users">
      <title>Konta użytkowników</title>

      <para>Zacznijmy od stworzenia kont użytkowników. Kliknij odnośnik <guilabel>Panel administracyjny</guilabel> w prawym górnym rogu okna, a następnie wybierz opcję <guilabel>Konta użytkowników</guilabel>. Powinieneś zobaczyć jednego użytkownika o nazwie Administrator, którego utworzył instalator.</para>

      <para>Utwórz swoje osobiste konto, żebyś nie musiał się logować jako administrator. W tym celu kliknij <guilabel>Dodaj użytkownika</guilabel>, a następnie podaj swoje imię i nazwisko oraz login i hasło, których będziesz użytkował do logowania się do systemu. Następnie naciśnij <guibutton>OK</guibutton>.</para>

      <figure>
        <title>Tworzenie konta użytkownika</title>
        <mediaobject>
          <imageobject><imagedata fileref="images/ch02-fig04.png" format="PNG"/></imageobject>
        </mediaobject>
      </figure>

      <para>Powtórz powyższe kroki, tworząc konta dla pozostałych osób, które będą korzystać z systemu. Dla każdego z nich musisz podać początkowe hasło, ale dla większego bezpieczeństwa możesz zaznaczyć opcję <guilabel>Użytkownik musi zmienić hasło przy następnym logowaniu</guilabel>, jeśli chcesz, aby każdy ustawił swoje własne hasło w momencie logowania do systemu.</para>

      <para>W systemie WebIssues może istnieć więcej użytkowników o uprawnieniach administratora. Aby zmienić uprawnienia użytkownika, wybierz go klikając jego nazwę na liście, a następnie kliknij <guilabel>Zmień dostęp</guilabel>. Możesz wybrać prawo administratora systemu lub zwykłego użytkownika, a także wyłączyć dostęp do systemu dla danego użytkownika. Naciśnij <guibutton>OK</guibutton>, aby zatwierdzić zmiany.</para>

      <tip>
        <title>Wskazówka</title>
        <para>Administrator systemu ma dostęp do Panelu administracyjnego, a także jest administratorem wszystkich istniejących w systemie projektów, nawet jeśli nie jest ich członkiem. Nadawaj więc to uprawnienie tylko zaufanym osobom.</para>
      </tip>

      <para>Skonfigurowana lista kont użytkowników może wyglądać jak na poniższym rysunku. Aby znaleźć więcej informacji na temat administrowania kontami użytkowników, przeczytaj <xref linkend="webissues.admin"/>.</para>

      <figure>
        <title>Lista kont użytkowników</title>
        <mediaobject>
          <imageobject><imagedata fileref="images/ch02-fig05.png" format="PNG"/></imageobject>
        </mediaobject>
      </figure>

    </sect2>

    <sect2 id="webissues.prep.setup.projects">
      <title>Projekty i foldery</title>

      <para>Następnie kliknij odnośnik <guilabel>Klient webowy</guilabel> w prawym górnym rogu okna, aby przejść do głównej części systemu WebIssues. Po lewej stronie zobaczysz puste drzewo projektów i folderów. Kliknij <guilabel>Dodaj projekt</guilabel>, aby utworzyć pierwszy projekt. Nadaj mu nazwę <quote>Mój pierwszy projekt</quote> i naciśnij <guibutton>OK</guibutton>.</para>

      <figure>
        <title>Tworzenie projektu</title>
        <mediaobject>
          <imageobject><imagedata fileref="images/ch02-fig06.png" format="PNG"/></imageobject>
        </mediaobject>
      </figure>

      <para>Nowy projekt pojawi się w drzewie i zostanie automatycznie wybrany. Po prawej stronie pojawi się szereg operacji, które możesz wykonać na wybranym projekcie. Zacznijmy od utworzenia folderów. Kliknij <guilabel>Dodaj folder</guilabel> i utwórz folder o nazwie <quote>Błędy</quote>, wybierając typ spraw o tej samej nazwie.</para>

      <figure>
        <title>Tworzenie folderu</title>
        <mediaobject>
          <imageobject><imagedata fileref="images/ch02-fig07.png" format="PNG"/></imageobject>
        </mediaobject>
      </figure>

      <para>Po utworzeniu folderu, zostanie on wyświetlony w drzewie poniżej projektu i automatycznie wybrany. Wybierz projekt, klikając na jego nazwie i dodaj kolejny folder typu Zadania. Następnie powtórz tą samą czynność, aby utworzyć folder typu Forum. Drzewo projektów będzie wyglądać następująco:</para>

      <figure>
        <title>Drzewo projektów</title>
        <mediaobject>
          <imageobject><imagedata fileref="images/ch02-fig08.png" format="PNG"/></imageobject>
        </mediaobject>
      </figure>

      <para>Na razie nowo utworzony projekt jest dostępny tylko dla administratorów systemu. Aby udzielić dostępu do niego pozostałym użytkownikom, wybierz projekt i kliknij <guilabel>Członkowie projektu</guilabel>. Zostanie wyświetlona pusta lista. Teraz kliknij <guilabel>Dodaj członków</guilabel>, a następnie wybierz wszystkich użytkowników oprócz konta o nazwie Administrator. Kliknij <guibutton>OK</guibutton>.</para>

      <para>Możesz również nadać jednemu z członków prawo administratora projektu. Wybierz użytkownika i kliknij <guilabel>Zmień dostęp</guilabel>, a następnie wybierz poziom uprawnień w podobny sposób, jak w przypadku zmiany dostępu użytkownika do systemu.</para>

      <tip>
        <title>Wskazówka</title>
        <para>Administrator projektu może tworzyć i modyfikować foldery, a także nadawać i odbierać uprawnienia innym użytkownikom w ramach tego projektu. Może również usuwać sprawy, a także usuwać i modyfikować komentarze innych użytkowników.</para>
      </tip>

      <para>Skonfigurowana lista członków projektu może wyglądać tak jak poniżej. Przeczytaj <xref linkend="webissues.admin"/> w dalszej części tego podręcznika, aby dowiedzieć się więcej na temat administrowania projektami, folderami i członkami.</para>

      <figure>
        <title>Lista członków projektu</title>
        <mediaobject>
          <imageobject><imagedata fileref="images/ch02-fig09.png" format="PNG"/></imageobject>
        </mediaobject>
      </figure>

    </sect2>

  </sect1>

  <sect1 id="webissues.prep.notifications">
    <title>Email notifications</title>

    <para>System WebIssues ma możliwość wysyłania e-maili informujących o nowych i zmienionych sprawach w wybranych widokach. Jest to opcjonalne, ponieważ nie zawsze pozwala na to konfiguracja komputera lub usługi hostingowej i nie w każdym przypadku jest to potrzebne. Jeśli chcesz włączyć wysyłanie powiadomień mailowych, musisz wykonać dwa dodatkowe kroki konfiguracyjne.</para>

    <sect2 id="webissues.prep.nofitications.email">
      <title>Wysyłanie poczty</title>

      <para>Najpierw przejdź do Panelu administracyjnego i kliknij <guilabel>Ustawienia e-maili</guilabel>, aby skonfigurować wysyłanie poczty.</para>

      <figure>
        <title>Ustawienia e-maili</title>
        <mediaobject>
          <imageobject><imagedata fileref="images/ch02-fig10.png" format="PNG"/></imageobject>
        </mediaobject>
      </figure>

      <para>Jeśli PHP na twoim serwerze jest tak skonfigurowane, że ma możliwość wysyłania e-maili poprzez program <literal>sendmail</literal> lub lokalny serwer SMTP, wybierz opcję <guilabel>Standardowy mailer PHP</guilabel> i wpisz adres, z którego będą wysyłane wiadomości.</para>

      <note>
        <title>Notatka</title>
        <para>Więcej informacji na temat konfigurowania standardowego mechanizmu wysyłania e-maili wbudowanego w PHP znajdziesz na stronie <ulink url="http://php.net/manual/en/mail.configuration.php"/>.</para>
      </note>

      <para>Istnieje również możliwość wysyłania e-maili za pośrednictwem zewnętrznego serwera SMTP. Możesz w tym celu wykorzystać serwer pocztowy twojej firmy lub organizacji, albo dowolną publiczną usługę pocztową (np. gmail). Wybierz opcję <guilabel>Własny serwer SMTP</guilabel> i wpisz adres nadawcy wiadomości. Następnie w ramce <guilabel>Serwer SMTP</guilabel> wpisz adres serwera i numer portu usługi pocztowej (zwykle 25 lub 465 dla połączeń szyfrowanych). Wybierz tryb szyfrowania, jeśli serwer SMTP obsługuje szyfrowanie komunikacji. Podaj także nazwę użytkownika i hasło dostępu do serwera SMTP.</para>

      <para>Kliknij <guibutton>Testuj połączenie</guibutton> aby sprawdzić, czy konfiguracja SMTP jest poprawna. System WebIssues wyśle testową wiadomość na swój własny adres. Jeśli ją otrzymasz, oznacza to, że konfiguracja jest poprawna. Nie zapomnij również zapisać konfigurację klikając <guibutton>OK</guibutton>.</para>

    </sect2>

    <sect2 id="webissues.prep.nofitications.cron">
      <title>Zadania cykliczne</title>

      <para>Drugim krokiem jest skonfigurowanie cyklicznego zadania, które będzie wysyłać powiadomienia. Zadanie to powinno być wykonywane przynajmniej raz na godzinę, ale żeby szybciej otrzymywać powiadomienia natychmiastowe, zaleca się, żeby zadanie to było wykonywane w odstępach od 5 do 15 minut.</para>

      <para>W przypadku systemów Unix/Linux, możesz wykorzystać mechanizm zadań <literal>cron</literal>. Aby dodać zadanie, zmodyfikuj plik <filename>/etc/crontab</filename> lub użyj graficznego narzędzia do zarządzania zadaniami. Jeśli używasz systemu Windows, otwórz Harmonogram zadań i utwórz nowe zadanie. Więcej informacji znajdziesz na stronie <ulink url="http://wiki.mimec.org/wiki/WebIssues/Installation"/>.</para>

      <note>
        <title>Notatka</title>
        <para>Niektóre usługi hostingowe udostępniają możliwość definiowania zadań cyklicznych poprzez dostęp do powłoki lub przez panel administracyjny. Zapoznaj się z dokumentacją usługi, aby uzyskać więcej informacji na ten temat.</para>
        <para>Jeśli twoja usługa hostingowa nie oferuje możliwości uruchamiania zadań cyklicznych, możesz zainstalować takie zadanie na innym komputerze. Możesz na przykład skorzystać z jednej z dostępnych usług <quote>cron online</quote> &mdash; niektóre z nich są dostępne za darmo.</para>
      </note>

      <para>Jeśli zadanie cyklicznie jest wykonywane lokalnie, powinno ono uruchamiać skrypt <literal>cron/job.php</literal> przy użyciu interpretera PHP. Więcej informacji na temat uruchamiania PHP z wiersza poleceń znajdziesz na stronie <ulink url="http://www.php.net/manual/en/features.commandline.options.php"/>.</para>

      <para>Jeśli korzystasz z zewnętrznej usługi cron lub uruchamiasz zadanie na innym komputerze, skrypt powinien być uruchamiany zdalnie, poprzez pełny adres URL, na przykład <literal>http://www.example.com/cron/job.php</literal>. Możesz w tym celu na przykład skorzystać z programu <literal>wget</literal> lub <literal>curl</literal>, a także z dowolnej przeglądarki stron WWW działającej w trybie tekstowym.</para>

      <para>Aby sprawdzić, czy cykliczne zadanie się uruchamia, przejdź do Panelu administracyjnego i kliknij <guilabel>Ogólne informacje</guilabel>. W ramce <guilabel>Zadanie cron</guilabel> powinna być wyświetlona data i czas ostatniego uruchomienia zadania. Każde uruchomienie zadania jest także zalogowane w Dzienniku zdarzeń systemu WebIssues.</para>

    </sect2>

  </sect1>

</chapter>

<chapter id="webissues.admin">
  <title>Administrowanie systemem</title>

  <para>Rozdział ten opisuje zagadnienia związane z bieżącym administrowaniem projektami i użytkownikami oraz konserwacją systemu.</para>

  <sect1 id="webissues.admin.panel">
    <title>Panel administracyjny</title>

    <para>Większość czynności związanych z administracją, konserwacją i zmianą ustawień systemu można dokonać poprzez Panel administracyjny. Wyjątkiem są operacje związane z zarządzaniem projektami i folderami, które można wykonywać bezpośrednio w głównym oknie programu.</para>

    <para>Aby otworzyć Panel administracyjny w programie Web Client, kliknij <guilabel>Panel administracyjny</guilabel> w prawym górnym rogu okna. Opcja ta jest dostępna tylko dla użytkowników mających uprawnienia administratora serwera.</para>

    <figure>
      <title>Panel administracyjny</title>
      <mediaobject>
        <imageobject><imagedata fileref="images/ch05-fig01.png" format="PNG"/></imageobject>
      </mediaobject>
    </figure>

    <para>Panel administracyjny jest podzielony na następujące moduły:</para>

    <variablelist>
      <varlistentry>
        <term>Ogólne informacje</term>
        <listitem>
          <para>Wyświetla informacje o serwerze WebIssues, bazie danych i środowisku, w którym działa serwer. Patrz sekcja <xref linkend="webissues.admin.info"/>.</para>
        </listitem>
      </varlistentry>
      <varlistentry>
        <term>Dziennik zdarzeń</term>
        <listitem>
          <para>Pozwala przeglądać zdarzenia z dziennika zdarzeń serwera WebIssues. Patrz sekcja <xref linkend="webissues.admin.log"/>.</para>
        </listitem>
      </varlistentry>
      <varlistentry>
        <term>Ustawienia serwera</term>
        <listitem>
          <para>Pozwala zmienić ustawienia językowe i inne ustawienia serwera WebIssues. Patrz sekcja <xref linkend="webissues.custom.locale"/>.</para>
        </listitem>
      </varlistentry>
      <varlistentry>
        <term>Ustawienia dostępu</term>
        <listitem>
          <para>Pozwala zmienić ustawienia dostępu anonimowego i rejestracji użytkowników. Patrz sekcja <xref linkend="webissues.custom.access"/>.</para>
        </listitem>
      </varlistentry>
      <varlistentry>
        <term>Ustawienia e-maili</term>
        <listitem>
          <para>Pozwala zmienić ustawienia powiadomień mailowych. Patrz sekcja <xref linkend="webissues.prep.notifications"/>.</para>
        </listitem>
      </varlistentry>
      <varlistentry>
        <term>Ustawienia skrzynki odbiorczej</term>
        <listitem>
          <para>Pozwala zmienić ustawienia skrzynki odbiorczej umożliwiającej odbieranie e-maili. Patrz sekcja <xref linkend="webissues.prep.inbox"/>.</para>
        </listitem>
      </varlistentry>
      <varlistentry>
        <term>Ustawienia zaawansowane</term>
        <listitem>
          <para>Pozwala zmienić pozostałe ustawienia serwera WebIssues. Patrz sekcja <xref linkend="webissues.custom.settings"/>.</para>
        </listitem>
      </varlistentry>
      <varlistentry>
        <term>Konta użytkowników</term>
        <listitem>
          <para>Pozwala zarządzać kontami użytkowników systemu WebIssues. Patrz sekcja <xref linkend="webissues.admin.users"/>.</para>
        </listitem>
      </varlistentry>
      <varlistentry>
        <term>Zgłoszenia rejestracji</term>
        <listitem>
          <para>Pozwala zatwierdzać lub odrzucać zgłoszenia rejestracji użytkowników. Moduł ten jest dostępny tylko, jeśli w ustawieniach serwera została włączona opcja rejestracji użytkowników. Patrz sekcja <xref linkend="webissues.admin.register"/>.</para>
        </listitem>
      </varlistentry>
      <varlistentry>
        <term>Typy spraw</term>
        <listitem>
          <para>Pozwala dostosować typy spraw oraz publiczne widoki. Patrz sekcje <xref linkend="webissues.custom.types"/> oraz <xref linkend="webissues.custom.views"/>.</para>
        </listitem>
      </varlistentry>
      <varlistentry>
      <term>Archiwum projektów</term>
        <listitem>
          <para>Pozwala zarządzać zarchiwizowanymi projektami. Patrz sekcja <xref linkend="webissues.admin.projects.archive"/>.</para>
        </listitem>
      </varlistentry>
    </variablelist>

    <para>W programie Desktop Client istnieje możliwość administrowania użytkownikami i projektami oraz zarządzania typami spraw i widokami. Polecenia <guilabel>Użytkownicy</guilabel> oraz <guilabel>Typy spraw</guilabel> są dostępne bezpośrednio z paska narzędzi głównego okna. Nie jest natomiast dostępny pełny Panel administracyjny. Aby uzyskać dostęp do dziennika zdarzeń lub zmienić ustawienia systemu, musisz zatem skorzystać z programu Web Client.</para>

  </sect1>

  <sect1 id="webissues.admin.info">
    <title>Informacje o serwerze</title>

    <para>Aby wyświetlić ogólne informacje o serwerze, przejdź do Panelu administracyjnego i kliknij <guilabel>Ogólne informacje</guilabel>.</para>

    <figure>
      <title>Ogólne informacje</title>
      <mediaobject>
        <imageobject><imagedata fileref="images/ch05-fig02.png" format="PNG"/></imageobject>
      </mediaobject>
    </figure>

    <para>Zostanie wyświetlony numer wersji aktualnie zainstalowanego schematu bazy danych, nazwa serwera oraz jego unikalny identyfikator. Za pomocą polecenia <guilabel>Zmień nazwę serwera</guilabel> możesz zmienić nazwę serwera, widoczną w lewym górnym rogu programu Web Client oraz na pasku tytułowym obu programów klienckich. Za pomocą polecenia <guilabel>Wygeneruj nowy unikalny identyfikator</guilabel> możesz natomiast zmienić identyfikator serwera na nowy, losowo wygenerowany identyfikator.</para>

    <note>
      <title>Notatka</title>
      <para>Unikalny identyfikator umożliwia rozróżnienie poszczególnych instancji serwera WebIssues przez program Desktop Client, niezależnie od ich nazwy i adresu URL. Jest on automatycznie generowany w momencie instalacji i normalnie nie ma potrzeby go zmieniać. Zmiana tego identyfikatora może być potrzebna w sytuacji, gdy instancja serwera zostanie sklonowana (na przykład jeśli przed wdrożeniem aktualizacji na środowisku produkcyjnym jest ona testowana na tymczasowej kopii), a także po ręcznym wprowadzeniu zmian w bazie danych (na przykład po przywróceniu poprzedniej wersji bazy danych z kopii zapasowej).</para>
    </note>

    <para>Kolejna część okna pokazuje konfigurację twojego serwera: status anonimowego dostępu i rejestracji użytkowników, konfigurację poczty wychodzącej i przychodzącej oraz czas ostatniego wykonania zadania cyklicznego, które jest niezbędne do wysyłania i odbierania poczty. Więcej informacji na ten temat znajdziesz w sekcji <xref linkend="webissues.prep.nofitications.cron"/>.</para>

    <para>W kolejnej części okna wyświetlone są informacje na temat bazy danych: rodzaj i wersja serwera bazy danych, nazwa hosta i nazwa bazy danych oraz opcjonalny prefiks nazw tabel w bazie danych. Dalej wyświetlone są podstawowe informacje na temat twojego serwera: nazwa instancji (zwykle będzie to <literal>default</literal>, chyba że tworzysz wiele instancji serwera w ramach jednej instalacji), bazowy adres URL serwera oraz ścieżka katalogu, w którym znajduje się plik konfiguracyjny. Jest również wyświetlona wersja PHP, serwera WWW i systemu operacyjnego oraz nazwa komputera, na którym jest zainstalowany system WebIssues.</para>

  </sect1>

  <sect1 id="webissues.admin.log">
    <title>Dziennik zdarzeń</title>

    <para>Aby wyświetlić dziennik zdarzeń serwera WebIssues, przejdź do Panelu administracyjnego i kliknij <guilabel>Dziennik zdarzeń</guilabel>.</para>

    <figure>
      <title>Dziennik zdarzeń</title>
      <mediaobject>
        <imageobject><imagedata fileref="images/ch05-fig03.png" format="PNG"/></imageobject>
      </mediaobject>
    </figure>

    <para>Dziennik zdarzeń zawiera informacje o błędach, dostępie do systemu, ważnych operacjach administracyjnych oraz uruchomieniach zadań cyklicznych. Jest on niezależny od dzienników PHP, serwera WWW oraz systemu operacyjnego. Jego zadaniem jest uzupełnienie tych informacji, a nie ich zastąpienie. W szczególności, niektóre poważne błędy (na przykład brak dostępu do bazy danych) mogą nie być zapisane w dzienniku zdarzeń serwera WebIssues.</para>

    <para>Zdarzenia w dzienniku zdarzeń dzielą się na cztery typy:</para>

    <variablelist>
      <varlistentry>
        <term>Błędy</term>
        <listitem>
          <para>Błędy i ostrzeżenia w systemie WebIssues. Mogą one wynikać z niepoprawnych danych wejściowych, braku uprawnień do wykonania operacji, konfliktu między dokonywanymi równolegle zmianami lub błędnej konfiguracji systemu.</para>
        </listitem>
      </varlistentry>
      <varlistentry>
        <term>Dostęp</term>
        <listitem>
          <para>Informacje o udanych i nieudanych próbach logowania użytkowników do systemu, a także błędy związane z odmową dostępu do określonych stron lub operacji.</para>
        </listitem>
      </varlistentry>
      <varlistentry>
        <term>Audyt</term>
        <listitem>
          <para>Informacje o ważnych operacjach administracyjnych, takich jak: tworzenie i zmiana hasła lub uprawnień użytkowników oraz tworzenie, usuwanie i modyfikacja typów spraw, atrybutów, projektów i folderów oraz usuwanie spraw.</para>
        </listitem>
      </varlistentry>
      <varlistentry>
        <term>Zadania</term>
        <listitem>
          <para>Informacje o uruchomieniu zadań cyklicznych. Więcej informacji na ten temat znajdziesz w sekcji <xref linkend="webissues.prep.nofitications.cron"/>.</para>
        </listitem>
      </varlistentry>
    </variablelist>

    <para>Zdarzenia mają również trzy różne poziomy: informacja, ostrzeżenie i błąd. Są one oznaczane różnymi ikonami.</para>

    <para>Domyślnie dziennik wyświetla wszystkie zdarzenia, posortowane od najnowszych do najstarszych. Jeśli interesuje cię tylko określony typ zdarzeń, kliknij na jednej z opcji w prawym górnym rogu okna, aby włączyć filtrowanie.</para>

    <para>Kliknij na zdarzeniu, aby wyświetlić szczegółowe informacje na jego temat. Oprócz typu, poziomu i pełnego komunikatu, wyświetlana jest również nazwa użytkownika, który wykonał daną operację oraz nazwa hosta lub adres IP komputera, z którego zostało dokonane połączenie.</para>

    <note>
      <title>Notatka</title>
      <para>Choć szczegółowe informacje o błędach są zapisywane w dzienniku zdarzeń, to ze względów bezpieczeństwa nie są one wyświetlane na stronach błędów. Istnieje jednak możliwość włączenia szczegółowych komunikatów o błędach dla celów deweloperskich lub podczas rozwiązywania problemów. Istnieje również możliwość włączenia dodatkowego logu tekstowego, ułatwiającego debugowanie programu. Nie włączaj tych ustawień w środowisku produkcyjnym. Więcej informacji na ten temat znajdziesz na stronie <ulink url="http://wiki.mimec.org/wiki/WebIssues/Configuration"/>.</para>
    </note>

    <para>Zdarzenia są automatycznie usuwane z dziennika po upłynięciu określonego czasu. Więcej informacji na temat konfigurowania tego okresu znajdziesz w sekcji <xref linkend="webissues.custom.settings"/>.</para>

  </sect1>

  <sect1 id="webissues.admin.users">
    <title>Zarządzanie użytkownikami</title>

    <para>Zarządzanie użytkownikami w systemie WebIssues obejmuje zarówno tworzenie kont użytkowników i nadawanie im globalnych uprawnień do systemu, jak i nadawanie uprawnień użytkowników do poszczególnych projektów.</para>

    <sect2 id="webissues.admin.users.accounts">
      <title>Konta użytkowników</title>

      <para>Aby zarządzać użytkownikami systemu WebIssues, przejdź do Panelu administracyjnego i kliknij <guilabel>Konta użytkowników</guilabel>. W przypadku programu Desktop Client, użyj polecenia <guilabel>Użytkownicy</guilabel> z paska narzędzi głównego okna.</para>

      <figure>
        <title>Konta użytkowników</title>
        <mediaobject>
          <imageobject><imagedata fileref="images/ch05-fig04.png" format="PNG"/></imageobject>
        </mediaobject>
      </figure>

      <para>Każdy użytkownik posiada unikalny, niezmienny login, używany wraz z hasłem podczas logowania do systemu. Posiada również nazwę, widoczną dla innych użytkowników, którą administrator może w razie potrzeby zmieniać. W zależności od przyjętej konwencji może to być imię i nazwisko, adres e-mail lub dowolna inna nazwa.</para>

      <para>Aby utworzyć nowe konto użytkownika, wybierz polecenie <guilabel>Dodaj użytkownika</guilabel>.</para>

      <figure>
        <title>Tworzenie konta użytkownika</title>
        <mediaobject>
          <imageobject><imagedata fileref="images/ch05-fig05.png" format="PNG"/></imageobject>
        </mediaobject>
      </figure>

      <para>Podaj nazwę użytkownika oraz login i początkowe hasło. Aby uniknąć pomyłek, hasło musisz wpisać dwukrotnie. Możesz zaznaczyć opcję <guilabel>Użytkownik musi zmienić hasło przy następnym logowaniu</guilabel>, aby wymusić ustawienie własnego hasła przez użytkownika w momencie pierwszego logowania do systemu.</para>

      <para>Jeśli użytkownik nie pamięta swojego hasła, możesz je zresetować, wybierając użytkownika z listy i klikając <guilabel>Zmień hasło</guilabel>. Zostaniesz poproszony o dwukrotne wpisanie nowego hasła. Również w tym wypadku możesz zaznaczyć opcję <guilabel>Użytkownik musi zmienić hasło przy następnym logowaniu</guilabel>.</para>

      <figure>
        <title>Zmiana hasła użytkownika</title>
        <mediaobject>
          <imageobject><imagedata fileref="images/ch05-fig06.png" format="PNG"/></imageobject>
        </mediaobject>
      </figure>

      <para>Jeśli zmieniasz swoje własne hasło, dla większego bezpieczeństwa musisz dodatkowo wpisać swoje aktualne hasło. Każdy użytkownik może w dowolnej chwili zmienić swoje własne hasło, korzystając z opcji <guilabel>Zmień hasło</guilabel> dostępnej w oknie <guilabel>Narzędzia</guilabel> lub na pasku narzędzi głównego okna programu Desktop Client.</para>

      <note>
        <title>Notatka</title>
        <para>Jeśli zapomniałeś hasła administratora systemu, nie możesz w prosty sposób go odzyskać. Wszystkie hasła są przechowywane w bazie danych w postaci bezpiecznych hashów, które praktycznie uniemożliwiają odtworzenie oryginalnego hasła. Mając dostęp do bazy danych możesz jednak zresetować hasło administratora, generując nowy hash i wpisując go do kolumny <literal>user_passwd</literal> dla odpowiedniego użytkownika w tabeli <literal>users</literal>. System WebIssues używa algorytmu <quote>Portable PHP password hashing framework</quote>, zgodnego z takimi programami jak WordPress czy Drupal, możesz więc użyć jednego z dostępnych dla tych programów <ulink url="http://scriptserver.mainframe8.com/wordpress_password_hasher.php">generatorów hashów</ulink>.</para>
      </note>

      <para>Aby zmienić nazwę użytkownika, wybierz go z listy i kliknij <guilabel>Zmień nazwę użytkownika</guilabel>. Podaj nową nazwę i kliknij <guibutton>OK</guibutton>.</para>

      <tip>
        <title>Wskazówka</title>
        <para>Unikaj zmieniania nazwy użytkowników, którzy mają przypisane do siebie sprawy. Wartości atrybutów są przechowywane jako tekst, więc zmiana nazwy użytkownika nie spowoduje automatycznej zmiany wartości atrybutów <quote>Przypisany do</quote>. Może to spowodować, że użytkownik przestanie widzieć przypisane do siebie sprawy.</para>
      </tip>

      <para>Nowo utworzony użytkownik nie ma dostępu do żadnego projektu, chyba że jest administratorem systemu. Aby zmienić globalny dostęp i zarządzać listą projektów dostępnych dla wybranego użytkownika, użyj polecenia <guilabel>Zarządzaj uprawnieniami</guilabel>. Więcej informacji na ten temat znajdziesz w sekcji <xref linkend="webissues.admin.users.permissions"/> poniżej.</para>

      <para>Możesz również zmienić ustawienia dowolnego użytkownika za pomocą polecenia <guilabel>Ustawienia użytkownika</guilabel>. Każdy użytkownik może również zmienić własne ustawienia, korzystając z opcji <guilabel>Ustawienia użytkownika</guilabel> w oknie <guilabel>Narzędzia</guilabel> lub na pasku narzędzi głównego okna programu Desktop Client. Więcej informacji na temat ustawień użytkownika znajdziesz w sekcjach <xref linkend="webissues.work.personal"/>.</para>

      <para>System WebIssues nie pozwala na usuwanie istniejących użytkowników, ponieważ przechowuje on wszystkie informacje historyczne, na przykład zmiany dokonane przez poszczególnych użytkowników. Zamiast tego możesz zmienić poziom uprawnień użytkowników, którzy nie powinni już mieć dostępu do systemu, na wyłączony. Użyj opcji filtrowania w prawym górnym rogu listy, aby ukryć wyłączone konta użytkowników.</para>

      <para>System WebIssues umożliwia użytkownikom samodzielnie dokonywać rejestracji nowych kont. Więcej informacji na ten konfigurowania rejestracji użytkowników znajdziesz w sekcji <xref linkend="webissues.custom.access"/>.</para>

    </sect2>

    <sect2 id="webissues.admin.users.permissions">
      <title>Uprawnienia użytkownika</title>

      <para>Aby zmienić globalny dostęp i zarządzać projektami użytkownika, przejdź do Panelu administracyjnego i kliknij <guilabel>Konta użytkowników</guilabel>. W przypadku programu Desktop Client, użyj polecenia <guilabel>Użytkownicy</guilabel> z paska narzędzi głównego okna. Następnie wybierz użytkownika z listy i kliknij <guilabel>Projekty użytkownika</guilabel>. Lista projektów użytkownika jest analogiczna do listy członków projektu.</para>

      <figure>
        <title>Uprawnienia użytkownika</title>
        <mediaobject>
          <imageobject><imagedata fileref="images/ch05-fig10-01.png" format="PNG"/></imageobject>
        </mediaobject>
      </figure>

      <para>Zarządzanie uprawnieniami w systemie WebIssues jest stosunkowo proste. Istnieją trzy globalne poziomy dostępu:</para>

      <variablelist>
        <varlistentry>
          <term>Administrator systemu</term>
          <listitem>
            <para>Administrator systemu ma dostęp do wszystkich funkcji Panelu administracyjnego. Może więc zarządzać kontami użytkowników i dostosowywać typy spraw i publiczne widoki. Jest również członkiem i administratorem wszystkich istniejących w systemie projektów, nawet jeśli nie zostały mu jawnie nadane odpowiednie uprawnienia. Pierwsze takie konto jest tworzone w momencie instalacji.</para>
          </listitem>
        </varlistentry>
        <varlistentry>
          <term>Zwykły użytkownik</term>
          <listitem>
            <para>Zwykły użytkownik może zalogować się do systemu i zmieniać swoje personalne ustawienia. Ma dostęp jedynie do publicznych projektów oraz do tych projektów, do których zostały mu nadane określone uprawnienia. Może być administratorem wybranych projektów, ale nie może tworzyć nowych projektów. Każdy nowy użytkownik domyślnie jest zwykłym użytkownikiem.</para>
          </listitem>
        </varlistentry>
        <varlistentry>
          <term>Wyłączony</term>
          <listitem>
            <para>Wyłączony użytkownik nie może zalogować się do systemu i nie ma dostępu do żadnej jego części.</para>
          </listitem>
        </varlistentry>
      </variablelist>

      <para>Aby zmienić globalny poziom dostępu użytkownika, wybierz kliknij polecenie <guilabel>Zmień</guilabel> w ramce <guilabel>Dostęp globalny</guilabel>. Następnie wybierz nowy poziom dostępu i kliknij <guibutton>OK</guibutton>. Nie możesz sam pozbawić się prawa administratora systemu, ponieważ w systemie musi istnieć przynajmniej jedno aktywne konto administratora.</para>

      <figure>
        <title>Zmiana dostępu użytkownika</title>
        <mediaobject>
          <imageobject><imagedata fileref="images/ch05-fig07.png" format="PNG"/></imageobject>
        </mediaobject>
      </figure>

      <para>Aby dodać użytkownika do projektów, wybierz polecenie <guilabel>Dodaj projekty</guilabel>. Zaznacz jeden lub więcej projektów, a następnie wybierz odpowiedni poziom dostępu i kliknij <guibutton>OK</guibutton>. Aby zmienić poziom dostępu do projektu, wybierz projekt z listy i kliknij <guilabel>Zmień dostęp</guilabel>. Następnie wybierz nowy poziom dostępu i kliknij <guibutton>OK</guibutton>. Więcej informacji na temat konfigurowania dostępu do projektów znajdziesz w sekcji <xref linkend="webissues.admin.projects.permissions"/>.</para>

      <para>Aby usunąć użytkownika z projektu, wybierz go z listy i kliknij <guilabel>Usuń projekt</guilabel>. W przypadku programu Desktop Client, możesz wybrać kilka projektów naraz, by zmienić lub usunąć dostęp do nich.</para>

      <tip>
        <title>Wskazówka</title>
        <para>Istnieje również możliwość przypisania użytkowników do projektów za pomocą polecenia <guilabel>Zarządzaj uprawnieniami</guilabel> w liście projektów. Jest to szczególnie użyteczne w trakcie tworzenia nowego projektu. Poza tym, w przeciwieństwie do zarządzania uprawnieniami użytkowników, ta funkcja jest dostępna również dla administratorów projektów. Więcej informacji na ten temat znajdziesz w sekcji <xref linkend="webissues.admin.projects.permissions"/>.</para>
      </tip>

    </sect2>

  </sect1>

  <sect1 id="webissues.admin.register">
    <title>Zgłoszenia rejestracji</title>

    <para>Administrator systemu WebIssues może włączyć opcję, która pozwala użytkownikom samodzielnie dokonywać rejestracji nowych kont. Nowy użytkownik podaje nazwę, login i hasło oraz adres e-mail, który podlega weryfikacji poprzez wysłanie wiadomości aktywacyjnej. Jeśli nie zostało włączone automatyczne zatwierdzanie zgłoszeń, zgłoszenia rejestracji muszą następnie zostać zatwierdzone przez administratora. Podczas zatwierdzania trzeba określić, do jakich projektów użytkownik będzie miał dostęp. Dopiero wtedy użytkownik będzie mógł zalogować się do systemu.</para>

    <note>
      <title>Notatka</title>
      <para>Więcej informacji na temat rejestracji użytkowników znajdziesz w sekcji <xref linkend="webissues.work.login"/>. Informacje na temat włączania i konfigurowania rejestracji użytkowników znajdziesz w sekcji <xref linkend="webissues.custom.access"/>.</para>
    </note>

    <para>Aby wyświetlić aktywne zgłoszenia rejestracji, które oczekują na zatwierdzenie, przejdź do Panelu administracyjnego i kliknij <guilabel>Zgłoszenia rejestracji</guilabel>. Funkcja ta nie jest dostępna w programie Desktop Client.</para>

    <figure>
      <title>Zgłoszenia rejestracji</title>
      <mediaobject>
        <imageobject><imagedata fileref="images/ch05-fig10-02.png" format="PNG"/></imageobject>
      </mediaobject>
    </figure>

    <para>Aby zatwierdzić zgłoszenie rejestracji, wybierz je z listy, a następnie użyj polecenia <guilabel>Zatwierdź zgłoszenie</guilabel>. Zaznacz projekty, do których użytkownik będzie miał dostęp i kliknij <guibutton>OK</guibutton>. Pamiętaj, że nowy użytkownik zawsze ma dostęp do wszystkich publicznych projektów, tak jak wszyscy inni użytkownicy. Dlatego, jeśli używasz publicznych projektów, ręczne zatwierdzanie zgłoszeń może nie być konieczne.</para>

    <para>Zatwierdzone zgłoszenie rejestracji zniknie z listy, a nowy użytkownik pojawi się na liście kont użytkowników, gdzie możesz zmienić jego nazwę, uprawnienia, ustawienia i hasło, tak jak w przypadku kont utworzonych bezpośrednio przez administratora. Użytkownik otrzyma również powiadomienie mailowe o zatwierdzeniu jego zgłoszenia.</para>

    <para>Aby odrzucić wybrane zgłoszenie rejestracji, użyj polecenia <guilabel>Odrzuć zgłoszenie</guilabel>. Zostanie ono usunięte z listy zgłoszeń, a użytkownik otrzyma powiadomienie mailowe o odrzuceniu zgłoszenia.</para>

    <para>Jeśli chcesz otrzymywać automatyczne powiadomienia o nowych zgłoszeniach rejestracji, które oczekują na zatwierdzenie, podaj swój adres e-mail w opcjach rejestracji użytkowników. Więcej informacji znajdziesz w sekcji <xref linkend="webissues.custom.access"/>.</para>

  </sect1>

  <sect1 id="webissues.admin.projects">
    <title>Zarządzanie projektami</title>

    <para>Jeśli używasz programu Desktop Client, możesz zarządzać projektami i folderami bezpośrednio z głównego okna programu. Odpowiednie polecenia są dostępne, jeśli uaktywnisz drzewo projektów, klikając na nim. W przypadku programu Web Client, wybierz polecenie <guilabel>Zarządzaj projektami</guilabel>, widoczne nad drzewem projektu, aby przejść do okna zarządzania projektami i folderami.</para>
    
    <para>Jeśli jesteś administratorem systemu, możesz zarządzać wszystkimi projektami oraz tworzyć nowe projekty. Jeśli jesteś administratorem projektu, możesz zarządzać jego członkami i folderami.</para>

    <para>Aby dodać nowy projekt, wybierz polecenie <guilabel>Dodaj projekt</guilabel>, a następnie podaj nazwę i opcjonalny opis projektu i naciśnij <guibutton>OK</guibutton>.</para>

    <figure>
      <title>Tworzenie projektu</title>
      <mediaobject>
        <imageobject><imagedata fileref="images/ch05-fig11.png" format="PNG"/></imageobject>
      </mediaobject>
    </figure>

    <para>Administrator systemu może zmienić nazwę dowolnego projektu. W tym celu wybierz projekt i kliknij <guilabel>Zmień nazwę projektu</guilabel>. Możesz również usuwać projekty używając polecenia <guilabel>Usuń projekt</guilabel>. Jeśli projekt nie jest pusty, zostanie wyświetlone odpowiednie ostrzeżenie.</para>

    <warning>
      <title>Uwaga</title>
      <para>Usuwając projekty lub foldery zwracaj szczególną uwagę, czy omyłkowo nie kasujesz niewłaściwych danych. Wszystkie zawarte w nich sprawy są trwale i nieodwracalnie usuwane z systemu i nie ma możliwości ich przywrócenia. Możesz zarchiwizować projekt zamiast go usuwać, aby móc go później przywrócić w razie potrzeby.</para>
    </warning>

    <para>Opis projektu jest wyświetlany, gdy projekt zostanie wybrany w drzewie projektów, zarówno w programie Web Client, jak i Desktop Client. Możesz go użyć, by przekazać informacje o projekcie, w tym odnośniki do ważnych spraw lub zasobów zewnętrznych. Administratorzy systemu oraz projektu mogą dodać opis do istniejącego projektu, edytować opis i usunąć go. Opisy projektów używają tego samego formatu, co opisy spraw i komentarze. Aby uzyskać więcej informacji, patrz sekcja <xref linkend="webissues.work.issues.comments"/>.</para>

    <sect2 id="webissues.admin.projects.folders">
      <title>Zarządzanie folderami</title>

      <para>Aby dodać nowy folder, wybierz projekt i kliknij <guilabel>Dodaj folder</guilabel>.</para>

      <figure>
        <title>Tworzenie folderu</title>
        <mediaobject>
          <imageobject><imagedata fileref="images/ch05-fig12.png" format="PNG"/></imageobject>
        </mediaobject>
      </figure>

      <para>Tworząc folder, musisz nadać mu nazwę, która jest unikalna w ramach danego projektu, a także wybrać typ spraw, które będą w nim przechowywane. Po utworzeniu folderu nie możesz zmienić jego typu. Możesz natomiast zmienić nazwę folderu, używając polecenia <guilabel>Zmień nazwę folderu</guilabel> oraz usunąć go za pomocą polecenia <guilabel>Usuń folder</guilabel>.</para>

      <para>Możesz również przenieść folder z jednego projektu do drugiego. Aby to zrobić, musisz być administratorem systemu lub obu projektów &mdash; źródłowego i docelowego. Wybierz folder, który chcesz przenieść i kliknij <guilabel>Przenieś folder</guilabel>. Następnie wybierz z listy docelowy projekt i kliknij <guibutton>OK</guibutton>.</para>

    </sect2>

    <sect2 id="webissues.admin.projects.permissions">
      <title>Uprawnienia projektu</title>

      <para>Po utworzeniu nowego projektu, żaden zwykły użytkownik nie ma do niego dostępu. Aby zarządzać uprawnieniami użytkowników do poszczególnych projektów, kliknij <guilabel>Zarządzaj projektami</guilabel> w oknie głównym, wybierz projekt, a następnie użyj polecenia <guilabel>Zarządzaj uprawnieniami</guilabel>. W przypadku programu Desktop Client, polecenie to jest dostępne bezpośrednio w oknie głównym, jeśli uaktywnisz drzewo projektów.</para>

      <figure>
        <title>Uprawnienia projektu</title>
        <mediaobject>
          <imageobject><imagedata fileref="images/ch05-fig08.png" format="PNG"/></imageobject>
        </mediaobject>
      </figure>

      <para>Istnieją dwa globalne poziomy dostępu do projektów:</para>

      <variablelist>
        <varlistentry>
          <term>Zwykły projekt</term>
          <listitem>
            <para>Zwykłe projekty są widoczne tylko dla administratorów systemu i zwykłych użytkowników, którzy są członkami danego projektu. Wszystkie nowe projekty są domyślnie zwykłymi projektami.</para>
          </listitem>
        </varlistentry>
        <varlistentry>
          <term>Publiczny projekt</term>
          <listitem>
            <para>Publiczne projekty są widoczne dla wszystkich użytkowników systemu, zarówno administratorów, jak i zwykłych użytkowników. Nie ma potrzeby jawnego nadawania uprawnień poszczególnym członkom, z wyjątkiem administratorów projektu. Jest to przydatne w przypadku projektów zawierających wspólne dane, takie jak fora dyskusyjne, a także w przypadku, gdy nie jest konieczne ograniczanie dostępu użytkowników do poszczególnych projektów. Dodatkowo, jeśli został włączony dostęp anonimowy, projekt jest dostępny w trybie tylko do odczytu bez konieczności logowania się do systemu.</para>
          </listitem>
        </varlistentry>
      </variablelist>

      <para>Aby zmienić globalny dostęp dla projektu, kliknij polecenie <guilabel>Zmień</guilabel> w ramce <guilabel>Globalny dostęp</guilabel>. Następnie wybierz nowy poziom dostępu i kliknij <guibutton>OK</guibutton>.</para>

      <figure>
        <title>Globalny dostęp do projektu</title>
        <mediaobject>
          <imageobject><imagedata fileref="images/ch05-fig08-01.png" format="PNG"/></imageobject>
        </mediaobject>
      </figure>

      <para>Możesz również przypisać określony dostęp do projektu poszczególnym użytkownikom. Istnieją dwa poziomy dostępu użytkowników do projektów:</para>

      <variablelist>
        <varlistentry>
          <term>Administrator projektu</term>
          <listitem>
            <para>Administrator projektu może zarządzać uprawnieniami i folderami danego projektu. Może również usuwać i przenosić sprawy oraz edytować i usuwać wszystkie komentarze i załączniki w ramach tego projektu. Może także zarządzać publicznymi alertami oraz zmieniać opis projektu.</para>
          </listitem>
        </varlistentry>
        <varlistentry>
          <term>Zwykły członek</term>
          <listitem>
            <para>Zwykły członek może przeglądać sprawy we wszystkich folderach, zarządzać swoimi alertami, a także tworzyć nowe sprawy i edytować istniejące. Może również dodawać komentarze i załączniki oraz edytować i usuwać własne komentarze i załączniki.</para>
          </listitem>
        </varlistentry>
      </variablelist>

      <para>Globalne uprawnienia użytkownika są zawsze ważniejsze, niż uprawnienia dla danego projektu. Administrator systemu automatycznie staje się administratorem wszystkich projektów, a użytkownik wyłączony traci dostęp do wszystkich projektów. Natomiast zwykły użytkownik ma dostęp tylko do publicznych projektów oraz do tych projektów, których jest członkiem, zgodnie z nadanymi mu uprawnieniami.</para>

      <para>Aby dodać członków projektu, wybierz polecenie <guilabel>Dodaj członków</guilabel>.</para>

      <figure>
        <title>Dodawanie członków projektu</title>
        <mediaobject>
          <imageobject><imagedata fileref="images/ch05-fig09.png" format="PNG"/></imageobject>
        </mediaobject>
      </figure>

      <para>Zaznacz jednego lub więcej użytkowników, którzy nie są jeszcze członkami projektu. Następnie wybierz odpowiedni poziom dostępu i kliknij <guibutton>OK</guibutton>.</para>

      <para>Aby zmienić poziom dostępu członka, wybierz go z listy i kliknij <guilabel>Zmień dostęp</guilabel>. Następnie wybierz nowy poziom dostępu i kliknij <guibutton>OK</guibutton>. Nie możesz sam pozbawić się prawa administratora projektu, chyba że jesteś administratorem systemu.</para>

      <figure>
        <title>Zmiana dostępu członka</title>
        <mediaobject>
          <imageobject><imagedata fileref="images/ch05-fig10.png" format="PNG"/></imageobject>
        </mediaobject>
      </figure>

      <para>Aby usunąć członka projektu, wybierz go z listy i kliknij <guilabel>Usuń członka</guilabel>. W przypadku programu Desktop Client, możesz wybrać kilku członków z listy i zmienić ich poziom dostępu lub usunąć z projektu jednocześnie.</para>

    </sect2>

    <sect2 id="webissues.admin.projects.archive">
      <title>Archiwizacja projektów</title>

      <para>Kiedy projekt nie jest już potrzebny, można go usunąć bez trwałego kasowania. Zarchiwizowany projekt jest usuwany z drzewa projektów i nikt nie ma dostępu do folderów i spraw w tym projekcie. Jednak w przeciwieństwie do usuniętych projektów, zarchiwizowane projekty mogą być w każdej chwili przywrócone. Tylko administratorzy systemu mogą archiwizować i przywracać projekty.</para>

      <para>Aby zarchiwizować projekt, wybierz polecenie <guilabel>Zarządzaj projektami</guilabel> w głównym oknie, następnie wybierz projekt i kliknij <guilabel>Archiwizuj projekt</guilabel>. W przypadku programu Desktop Client, to polecenie jest dostępne bezpośrednio w oknie głównym, jeśli uaktywnisz drzewo projektów.</para>

      <tip>
        <title>Wskazówka</title>
        <para>Nie jest możliwe archiwizowanie pojedynczych folderów, ale możesz utworzyć nowy projekt, przenieść folder lub foldery, które chcesz zarchiwizować, do tego projektu, a następnie zarchiwizować ten projekt.</para>
      </tip>

      <para>Aby wyświetlić listę zarchiwizowanych projektów, przejdź do Panelu administracyjnego i kliknij <guilabel>Archiwum projektów</guilabel>. Ta funkcja nie jest dostępna w programie Desktop Client.</para>

      <para>Aby przywrócić zarchiwizowany projekt, wybierz projekt i kliknij <guilabel>Przywróć projekt</guilabel>. Projekt zostanie usunięty z listy zarchiwizowanych projektów i pojawi się w drzewie projektów. Wszystkie foldery, sprawy, uprawnienia i inne informacje związane z projektem zostaną zachowane.</para>

      <para>Aby trwale usunąć zarchiwizowany projekt, wybierz projekt i kliknij <guilabel>Usuń projekt</guilabel>. W tym wypadku nie będzie już możliwe przywrócenie jakichkolwiek informacji związanych z tym projektem. Możesz również użyć polecenia <guilabel>Zmień nazwę projektu</guilabel> aby zmienić nazwę zarchiwizowanego projektu oraz polecenia <guilabel>Wyświetl opis</guilabel> aby wyświetlić opis projektu, jeśli jest dostępny. Nie ma możliwości wyświetlenia folderów i spraw ani modyfikacji zarchwizowanego projektu.</para>

    </sect2>

  </sect1>

  <sect1 id="webissues.admin.updating">
    <title>Aktualizacja systemu</title>

    <para>Jedną z czynności konserwacyjnych jest aktualizacja systemu WebIssues do nowszej wersji. Nowe wersje rozwiązują problemy i dodają nowe funkcje, więc zalecana jest okresowa aktualizacja oprogramowania. Aby szybko sprawdzić, czy jest dostępna nowsza wersja systemu, kliknij <guilabel>Narzędzia</guilabel> i <guilabel>O programie WebIssues</guilabel>, a następnie w grupie <guilabel>Najnowsza wersja</guilabel> kliknij przycisk <guibutton>Sprawdź</guibutton>. Program Desktop Client domyślnie automatycznie sprawdza, czy jest dostępna nowa wersja (patrz sekcja <xref linkend="webissues.work.personal.client"/>).</para>

    <para>Przed rozpoczęciem aktualizacji, zaleca się utworzyć kopię zapasową bazy danych i plików systemu WebIssues, a także wyłączyć serwer WWW, aby zapobiec korzystaniu z systemu w trakcie aktualizacji.</para>

    <note>
      <title>Notatka</title>
      <para>Jeśli nie możesz wyłączyć serwera ani zablokować dostępu do niego, to możesz również tymczasowo zmienić nazwę pliku konfiguracyjnego <literal>config.inc.php</literal>, który domyślnie znajduje się w podkatalogu <literal>data/sites/default</literal>. Możesz nawet całkowicie usunąć ten plik, a potem odtworzyć go za pomocą instalatora, gdyż w momencie instalacji istniejąca baza danych zostanie zachowana i automatycznie zaktualizowana do nowej wersji.</para>
    </note>

    <para>Najpierw usuń wszystkie pliki i podkatalogi z katalogu, w którym został zainstalowany serwer WebIssues, pamiętając o pozostawieniu podkatalogu <literal>data</literal>, który przechowuje pliki związane z daną instalacją, na przykład pliki konfiguracyjne i załączniki spraw. Jeśli utworzyłeś własny plik <literal>.htaccess</literal> lub <literal>web.config</literal> (w przypadku serwera IIS), to również zachowaj jego kopię, aby móc go później przywrócić.</para>

    <para>Ściągnij i rozpakuj nowy pakiet serwera WebIssues &mdash; zawiera on katalog o nazwie <literal>webissues-x.y</literal> (gdzie <literal>x.y</literal> to wersja pakietu). Następnie przenieś wszystkie pliki i podkatalogi z tego katalogu do katalogu, w którym był wcześniej zainstalowany serwer WebIssues.</para>

    <para>Po zakończeniu kopiowania plików włącz serwer WWW i otwórz główną stronę systemu WebIssues w przeglądarce. Jeśli istnieje konieczność aktualizacji bazy danych, to zostanie wyświetlony odpowiedni komunikat. Zostaniesz poproszony o wpisanie loginu i hasła administratora systemu WebIssues, a następnie baza danych zostanie zaktualizowana do bieżącej wersji. W przeciwnym wypadku system jest od razu gotowy do pracy.</para>

    <para>Zaleca się również aktualizować program Desktop Client do nowszej wersji na komputerach osób, które z niego korzystają. Generalnie jednak program Desktop Client może się komunikować zarówno ze starszą, jak i nowszą wersją serwera, pod warunkiem że dwie pierwsze cyfry numeru wersji są zgodne. Klient w wersji 1.0 nie będzie zatem działał z systemem 1.1, a klient 1.1 z systemem 1.0, ale można te wersje zainstalować równolegle na jednym komputerze.</para>

    <note>
      <title>Notatka</title>
      <para>Wersje systemu oznaczone jako <literal>beta</literal> to tak zwane wersje deweloperskie. Umożliwiają one testowanie nowych funkcji przed wydaniem oficjalnej wersji, jednak nie zaleca się ich używać do celów produkcyjnych. Wersja deweloperska systemu może być używana tylko z tą samą wersją programu Desktop Client. Można zaktualizować system z wersji produkcyjnej do nowszej wersji deweloperskiej (na przykład z 1.0.5 do 1.1-beta1), a także z wersji deweloperskiej do ostatecznej wersji produkcyjnej (na przykład z 1.1-beta1 do 1.1).</para>
    </note>

    <para>Podczas aktualizacji serwera z wersji 1.0 do wersji 1.1, pierwszy komentarz każdej sprawy zostanie automatycznie przekształcony w jej opis, pod warunkiem że został on utworzony przez tą samą osobę, która utworzyła sprawę, i nie później niż 15 minut po jej utworzeniu. Możesz przejrzeć sprawy po aktualizacji i w razie potrzeby zmienić opisy. Pamiętaj, że wszystkie komentarze i opisy zaktualizowane z wersji 1.0 będą używać tekstu bez znaczników, ale możesz zmienić ich format podczas edycji.</para>

    <para>Aby zaktualizować serwer z wersji 0.8.5, musisz najpierw zainstalować wersję 1.0 serwera i wybrać opcję importu istniejących danych z wersji 0.8.5. Następnie możesz zaktualizować serwer z wersji 1.0 do 1.1.</para>

  </sect1>

</chapter>
